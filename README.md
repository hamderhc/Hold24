# Hold24
Vores webshop skal gøre det nemt for kunden at handle på nettet. Vi udarbejder en løsning gennem vores website til at give kunden den bedste ‘user experience’. Når kunden kommer ind på websitet, vil kunden få mulighed for at vælge mellem et dansk site (illustreret ved et dansk flag) og et engelsk site (illustreret ved et britisk flag). Herefter kan kunden søge efter netop det tøj, som kunden søger, hvilket vi vil opnå gennem et søgefelt. Kunden kan ligeledes filtrere websitet i kategorier og finde det passende produkt. Når kunden har fundet sit produkt kan produktet trækkes over i handlekurven - her vil kunden blive bedt om at angive en størrelse, antal af varen og/eller eventuel farve. Kurven viser antallet af produkter, som den indeholder - kurven skifter farve alt efter hvor mange produkter den indeholder: eks. 1 produkt=hvid, 2-4 produkter=sølv, 5+ produkter=guld, farvekoderne angiver desuden en bestemt rabat. Når kunden har handlet færdig, bliver kunden henvist til check ud - ved at trykke på kurven. Her vil kunden kunne oprette en bruger eller logge ind på en eksisterende bruger, kunden kan også vælge ikke at oprette en bruger. Hvis vi antager at man er logget ind på en bruger, vil man få følgende fordele: ens data vil være gemte, opsparing af point gennem køb (herunder giver guld-køb maks point, sølv-køb færre point og endnu færre ved hvide-køb - point kan oversættes til rabatter ved fremtidige køb). Herefter bliver kunden sendt videre til betalingen, hvor kunden skal indtaste leveringsinformationer (hvis ikke indtastet ved tidligere køb), samt betalingsinformation, navn og email. Til slut vil kunden få tilsendt en email med bekræftelse af købet og ordrenr (hvilket kan bruges til at tracke forsendelsen). 
